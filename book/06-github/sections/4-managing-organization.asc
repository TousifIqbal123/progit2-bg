[[ch06-github_orgs]]
=== Управление на организация

(((GitHub, organizations)))
Освен акаунти за единични потребители, GitHub поддържа работа в организации.
Подобно на персоналните акаунти, организациите също разполагат със собствен namespace в който се съхраняват проектите, само че много други неща са различни.
Тези акаунти представят група от хора с поделен достъп до проекти и също така инструменти за управление на подгрупи от тези хора.
Нормално подобни акаунти се използват от Open Source групи като "`perl`" или "`rails`" или пък от компании (като например "`google`" или "`twitter`").

==== Основи на организациите

Организация се създава лесно, просто натиснете иконата "`+`" в горната дясна част на всяка GitHub страница и изберете "`New Organization`" от менюто.

.Командата "`New organization`"
image::images/neworg.png[Командата "`New organization`"]

Първо, ще трябва да дадете име за организацията и имейл адрес за контакт с групата.
След това, можете да поканите други потребители като съсобственици на акаунта.

Следвайте тези стъпки и скоро ще сте собственик на чисто нова организация.
Подобно на персоналните акаунти, организациите също са безплатни, ако планирате да съхранявате проекти с отворен код.

Като собственик на организация, когато после клонирате хранилище, ще ви бъде предоставена опция да изберете къде да го съхранявате - в namespace-а на организацията или на индивидуалния ви акаунт.
Същият избор ще имате и при създаване на нови хранилища в GitHub.
Също така, вие автоматично "`наблюдавате всички`" нови хранилища в организацията ви.

Както и в <<_personal_avatar>>, можете да качите аватар за организацията, за да я персонализирате.
Както и при персоналните акаунти, организациите имат начална страница със списък на всички хранилища в нея.

Сега ще разгледаме няколко от разликите.

==== Екипи

Организациите са асоциирани с индивидуалните потребители посредством екипи, които представляват логически групирани потребителски акаунти и хранилища в едно с правата, които всеки потребител има до съответните хранилища.

Например, да кажем че вашата организация има три хранилища: `frontend`, `backend`, and `deployscripts`.
Може да искате вашите HTML/CSS/JavaScript разработчици да имат достъп до `frontend` и може би `backend`, а операторите ви да имат достъп до `backend` и `deployscripts`.
Екипите правят тази организация на достъпа лесна, без да се налага да се управляват сътрудниците за всяко индивидуално хранилище.

Organization страницата показва опростен списък на всички хранилища, потребители и екипи, които организацията обединява.

[[_org_page]]
.Organization страницата
image::images/orgs-01-page.png[Organization страницата]

За да управлявате вашите екипи, можете да използвате Teams лентата с инструменти вдясно на страницата в <<_org_page>>.
Това ще ви покаже страница, в която можете да добавяте членове в екипа, да добавяте хранилища или да настройвате различни аспекти и нива на достъп за екипите.
Всеки екип може да има права само за четене, за чете и писане, и за администрация на хранилищата.
Можете да редактирате правата с бутона "`Settings`" в <<_team_page>>.

[[_team_page]]
.Страницата Team
image::images/orgs-02-teams.png[Страницата Team]

Когато поканите някого в екип, той ще получи имейл с уведомление, че е поканен.

В допълнение, упоменаването в екипите (например `@acmecorp/frontend`) ще работи по същия начин както при индивидуалните потребители - с изключение на това, че *всички* членове на екипа са автоматично абонирани за дискусията.
Това е полезно, ако се нуждаете от помощ от някого в екипа, но не знаете кого точно да питате.

Един потребител може да присъства в произволен брой екипи, така че не се ограничавайте само до access-control екипи.
Специализираните екипи като `ux`, `css` или `refactoring` са полезни за определен вид въпроси, а други като `legal` и `colorblind` могат да ви помогнат по изцяло различна тема.

==== Audit Log

Организациите дават на собствениците си пълна информация за всичко, което се случва в тях.
Можете да отворите секцията 'Audit Log' и да видите какво се е случило на ниво организация, кой и откъде е извършвал промени.

[[_the_audit_log]]
.Audit log страницата
image::images/orgs-03-audit.png[Audit log страницата]

Можете да филтрирате по специфични типове събития, специфични места и хора.
